<h2 id="obvod">Obvod
<a href="#obvod" class="header-link">#</a>
</h2>
<p>Teď na chvíli necháme programování a postavíme si elektrický obvod.
Vezmi si modrou svítivou diodu (LED, „světýlko”) a
nepájivé pole („hloupou destičku”).
Zkusíme světýlko rozsvítit.</p>
<p>LED rozsvítíš tak, že ji připojíš ke <em>zdroji napětí</em>, například k baterce.</p>
<p>Jako zdroj napětí můžeme použít i náš modul.
Ten bere elektřinu přes USB a dává nám ji k dispozici
na některých svých „nožičkách”:
konkrétně plus na nožičce označené <code>3V</code>
a mínus na nožičce označené <code>G</code>.
Na tyhle nožičky musíš zapojit diodu.</p>
<p>Připojování diody má jeden háček:
musíš ji zapojit správným směrem – plus na plus, mínus na mínus.
Opačně dioda svítit nebude. Dobrá zpráva je, že
když diodu otočíš špatně, nic se jí nestane.</p>
<div class="admonition note"><p>Základní vlastnost <em>diody</em> je ta, že pustí
elektrický proud jen jedním směrem. Svítící dioda
– <em>angl. Light Emitting Diode, LED</em> – ještě k
tomu navíc svítí.</p>
</div><p>Je potřeba rozpoznat rozdíl mezi nožičkami diody.
<em>Katoda</em> (<code>-</code>) je ta kratší nožička.
Pouzdro diody je u katody trochu seříznuté
a vevnitř v pouzdře, když se pozorně podíváš, uvidíš
u katody větší plíšek.
Té druhé nožičce se říká anoda (<code>+</code>).</p>
<p>Tak, teď víš, kam diodu zapojit: katodu (kratší nožičku)
na <code>G</code> a anodu na <code>3V</code>.</p>
<p>Držení nožiček diody u nožiček modulu by ti nejspíš
zaměstnalo obě ruce. Aby sis je uvolnila, použij
<em>nepájivé pole</em> (angl. <em>breadboard</em>).
Je v něm spousta dírek, do kterých se dají strkat dráty.
V rámci každé poloviny destičky je každá řada dírek –
tedy každá pětice – spojená dohromady.
Když zapojíš drátky do stejné řady, spojíš je tím.</p>
<p>Zasuň modul do nepájivého pole. Pak připoj katodu
do dírky ve stejné řadě, kde je nožička
<code>3V</code> modulu, a podobně anodu k <code>G</code>.
Mělo by to vypadat jako na tomto obrázku:</p>
<p><span class="figure"><a href="naucse:static?filename=circuits/led_bb.svg"><img src="naucse:static?filename=circuits/led_bb.svg" alt="diagram zapojení"></a></span></p>
<p>Potom zapoj USB kabel. Dioda by se měla rozsvítit!</p>
<p>Zkus si, co se stane, když diodu zapojíš naopak.</p>
<p><span class="figure"><a href="naucse:static?filename=circuits/led_bb_off.svg"><img src="naucse:static?filename=circuits/led_bb_off.svg" alt="diagram zapojení"></a></span></p>
<p>Aby dioda svítila, musí být připojená na dvě místa,
mezi kterými je takzvaný <em>potenciálový rozdíl</em> — napětí.
Na nožičce <code>G</code> je 0 voltů; na nožičce
<code>3V</code> jsou 3,3 volty – je tedy mezi nimi rozdíl 3,3 V, přesně tolik,
kolik modrá LED potřebuje ke svícení.</p>
<div class="admonition note"><p>Samotná hodnota napětí nedává smysl – například
říct, že je na jednom místě 3,3 V je nepřesné.
Hodnota ve voltech se vždycky musí k něčemu vztahovat;
vyjadřuje rozdíl mezi dvěma místy.
V elektronice používáme rozdíl oproti „zemi” – napětí
na nožičce <code>G</code>. Stanovíme si, že tam je
0 voltů a ostatní napětí počítáme vzhledem k ní.
Na nožičce <code>3V</code> je tedy napětí 3,3 V vzhledem k zemi.</p>
</div><h2 id="vystup">Výstup
<a href="#vystup" class="header-link">#</a>
</h2>
<p>Proč jsme diodu na to, aby se rozsvítila,
připojili k modulu a ne jen k baterce?
Ten modul je trošku složitější zařízení než baterka a jedna důležitá věc,
kterou umí navíc, je nastavovat napětí na různých nožičkách.
Umí zařídit, aby se nožička chovala jednou jako <code>3V</code> a jindy jako <code>G</code>.
Když připojíš diodu mezi <code>G</code> a takovou
přepínatelnou nožičku, můžeš nastavit, kdy svítí a kdy ne.</p>
<p>Přepoj anodu diody z <code>3V3</code> na <code>D5</code>. Katodu nech na <code>G</code>.</p>
<p>Máš-li zapojeno, znovu se připoj k MicroPythonu a zadej následující kód:</p>
<div class="highlight"><pre><span></span><span class="kn">from</span> <span class="nn">machine</span> <span class="kn">import</span> <span class="n">Pin</span>
<span class="n">pin</span> <span class="o">=</span> <span class="n">Pin</span><span class="p">(</span><span class="mi">14</span><span class="p">,</span> <span class="n">Pin</span><span class="o">.</span><span class="n">OUT</span><span class="p">)</span>
<span class="n">pin</span><span class="o">.</span><span class="n">value</span><span class="p">(</span><span class="mi">0</span><span class="p">)</span>
<span class="n">pin</span><span class="o">.</span><span class="n">value</span><span class="p">(</span><span class="mi">1</span><span class="p">)</span>
</pre></div><p>Když objekt Pin vytvoříš s <code>Pin.OUT</code>, MicroPython na něm bude nastavovat
napětí – buď 3,3 V (<code>value(1)</code>) nebo 0 V (<code>value(0)</code>).
A tak se dá s diodou blikat.</p>
<div class="admonition note"><p>Číslování nožiček je bohužel dvojí – nožička
označená jako <code>D5</code> má v procesoru přiřazené číslo 14.
Třída <code>Pin</code> v MicroPythonu používá číslování procesoru.
Naštěstí máš <a href="https://pyvec.github.io/cheatsheets/micropython/nodemcu-cs.pdf">tahák</a>,
kde snadno dohledáš že <code>D5</code> a <code>Pin(14)</code> jsou dvě jména stejné nožičky.</p>
</div><p>Zvládneš napsat program, který zařídí, aby dioda
svítila pouze když je zmáčknuté tlačítko <code>FLASH</code> a jinak ne?</p>
<div class="admonition note"><p>Nápověda: Můžeš pořád dokola zjišťovat stav tlačítka
a nastavovat podle něj stav LED.</p>
</div><div class="solution" id="solution-0">
    <h3>Řešení</h3>
    <div class="solution-cover">
        <a href="naucse:solution?solution=0"><span class="link-text">Ukázat řešení</span></a>
    </div>
    <div class="solution-body" aria-hidden="true">
        <div class="highlight"><pre><span></span><span class="kn">from</span> <span class="nn">machine</span> <span class="kn">import</span> <span class="n">Pin</span>
<span class="n">pin_diody</span> <span class="o">=</span> <span class="n">Pin</span><span class="p">(</span><span class="mi">14</span><span class="p">,</span> <span class="n">Pin</span><span class="o">.</span><span class="n">OUT</span><span class="p">)</span>
<span class="n">pin_tlacitka</span> <span class="o">=</span> <span class="n">Pin</span><span class="p">(</span><span class="mi">0</span><span class="p">,</span> <span class="n">Pin</span><span class="o">.</span><span class="n">IN</span><span class="p">)</span>
<span class="k">while</span> <span class="kc">True</span><span class="p">:</span>
    <span class="n">pin_diody</span><span class="o">.</span><span class="n">value</span><span class="p">(</span><span class="mi">1</span> <span class="o">-</span> <span class="n">pin_tlacitka</span><span class="o">.</span><span class="n">value</span><span class="p">())</span>
</pre></div>
    </div>
</div>