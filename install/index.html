<h2 id="instalace">Instalace
<a href="#instalace" class="header-link">#</a>
</h2>
<p>Nejdříve propoj modul s počítačem přes USB kabel,
jako kdybys připojoval/a třeba mobil.</p>
<div class="admonition note"><p>Je potřeba použít kvalitní datový kabel.
Nekvalitní nebo nedatové kabely (např. spousta kabelů k
nabíječkám) jsou často nepoužitelné.</p>
</div><h2 id="instalace_codempremotecode">Instalace <code>mpremote</code>
<a href="#instalace_codempremotecode" class="header-link">#</a>
</h2>
<p>S modulem si budeme “povídat” pomocí speciálního programu jménem <code>mpremote</code>.
Je poměrně nový a nemáme s ním tolik zkušeností; kdyby na tvém počítači
nefungoval tak se koukni na starší ale ověřenější návody dole.</p>
<p>Nainstaluj si <code>mpremote</code> do virtuálního prostředí:</p>
<div class="admonition warning"><p>Při instalaci pozor na překlepy!
Knihovnu na stažení může nahrát kdokoli a některé knihovny můžou
být „zavirované“.
Instaluješ ověřenou knihovnu <code>mpremote</code> (<strong>M</strong>icro<strong>P</strong>ython <strong>remote</strong>).
Jiné můžou být „zavirované“ -- podobný program na Internet může nahrát
kdokoli.
Kdybys omylem nainstaloval/a něco jiného, pověz o tom odborníkovi,
který zkontroluje co se ztalo.</p>
</div><div class="highlight"><pre><span></span><span class="gp gp-VirtualEnv">(env)</span><span class="gp">$ </span>python<span class="w"> </span>-m<span class="w"> </span>pip<span class="w"> </span>install<span class="w"> </span>mpremote
</pre></div><p>Pak spusť příkaz <code>mpremote</code>. Měl by se objevit následující text.</p>
<div class="highlight"><pre><span></span><span class="gp gp-VirtualEnv">(env)</span><span class="gp">$ </span>mpremote
<span class="go">Connected to MicroPython at /dev/ttyUSB0</span>
<span class="go">Use Ctrl-] to exit this shell</span>

<span class="go">&gt;&gt;&gt;</span>
</pre></div><p>Stiskni Enter a objeví se známé tři „zobáčky“, za které můžeš psát
příkazy Pythonu:</p>
<div class="highlight"><pre><span></span><span class="go">Connected to MicroPython at /dev/ttyUSB0</span>
<span class="go">Use Ctrl-] to exit this shell</span>

<span class="go">&gt;&gt;&gt; 1+1</span>
<span class="go">2</span>
</pre></div><p>Jak napovídá vypsaný text, pomocí <kbd>Ctrl</kbd>+<kbd>]</kbd> můžeš
<code>mpremote</code> ukončit.</p>
<h2 id="ostatni_navody">Ostatní návody
<a href="#ostatni_navody" class="header-link">#</a>
</h2>
<p>Kdyby <code>mpremote</code> nefungovalo, postupuj podle operačního systému na svém počítači:</p>
<ul>
<li><a href="naucse:page?lesson=micropython/install&amp;page=linux">Linux</a> (<code>picocom</code>)</li>
<li><a href="naucse:page?lesson=micropython/install&amp;page=macos">macOS</a> (<code>screen</code>)</li>
<li><a href="naucse:page?lesson=micropython/install&amp;page=windows">Windows</a> (PuTTY)</li>
</ul>
<p>Kdyby něco nefungovalo, poraď se s koučem.</p>
<p>Po zprovoznění <code>picocom</code>, PuTTY nebo <code>screen</code>, pravděpodobně začne fungovat
i <code>mpremote</code>. Zkus ho znovu, později se bude hodit!</p>