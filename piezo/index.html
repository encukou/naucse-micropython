<h2 id="tony_a_melodie">Tóny a melodie
<a href="#tony_a_melodie" class="header-link">#</a>
</h2>
<p>Vezmi si další součástku – piezobudič, neboli „bzučítko”.</p>
<p>Tahle malá věc obsahuje speciální materiál, který se,
když ho připojíš ke zdroji napětí, trošku roztáhne.
Roztažením zatlačí na okolní vzduch a vytvoří tlakovou
vlnu, která může doputovat až k tvým uším.</p>
<p>Zkus si to – když jednu nožičku bzučítka připojíš na <code>GND</code>
(tentokrát je jedno kterou) a druhou budeš přepojovat mezi <code>3V</code>
a <code>GND</code>, uslyšíš vždy tiché lupnutí.</p>
<p>Co se stane, když budeš napětí připojovat a odpojovat, řekněme, 32× za vteřinu?
Nebo 65×?</p>
<div class="solution" id="solution-0">
    <h3>Řešení</h3>
    <div class="solution-cover">
        <a href="naucse:solution?solution=0"><span class="link-text">Ukázat řešení</span></a>
    </div>
    <div class="solution-body" aria-hidden="true">
        <p>Ozve se tón!</p>
    </div>
</div><p>Zkus si vybrat z následujících frekvencí.·
Hz – <a href="https://en.wikipedia.org/wiki/Hertz">Hertz</a> – je jednotka frekvence;
„49 Hz“ znamená „49× za sekundu“, neboli <code>PWM.freq(49)</code>.
MicroPython umí jen celočíselné frekvence, takže zaokrouhluj.</p>
<table>
<thead><tr>
<th style="text-align:left">Nota </th>
<th style="text-align:right">Frekvence</th>
</tr>
</thead>
<tbody>
<tr>
<td style="text-align:left">C1</td>
<td style="text-align:right">32,70 Hz</td>
</tr>
<tr>
<td style="text-align:left">D</td>
<td style="text-align:right">36,71 Hz</td>
</tr>
<tr>
<td style="text-align:left">E</td>
<td style="text-align:right">41,20 Hz</td>
</tr>
<tr>
<td style="text-align:left">F</td>
<td style="text-align:right">43,65 Hz</td>
</tr>
<tr>
<td style="text-align:left">G</td>
<td style="text-align:right">49,00 Hz</td>
</tr>
<tr>
<td style="text-align:left">A</td>
<td style="text-align:right">55,00 Hz</td>
</tr>
<tr>
<td style="text-align:left">H</td>
<td style="text-align:right">61,74 Hz</td>
</tr>
<tr>
<td style="text-align:left">C2</td>
<td style="text-align:right">65,41 Hz</td>
</tr>
</tbody>
</table>
<p>Teď si můžeš naprogramovat písničku!
Potřebuješ-li víc not, pusť si <a href="naucse:static?filename=noty.py">program</a>,
který vypočítá další frekvence.</p>